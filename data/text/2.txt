第1课　Нэгдүгээр Хичээл

1.4 Унших сэдэв

БАГШИД БИЧСЭН ЗУРВАС

Эрхэм хүндэт багш Цэрэнсодномд, 

Таны амрыг эрье. Намайг Сувдаа гэдэг, Бээжингийн Их Сургуулийн Хатадын эртний утга зохиолын мэргэжлийн ангийн оюутан. Утга зохиолын түүх судлах дуртай. Одоо би XVII зууны энэтхэг монголын утга зохиолын харилцааны түүхийг их сонирхож байна. Миний багш Болортуяа энэ сэдвээр таны уншиж байгаа лекцэд суухыг зөвлөсөн тул энэхүү зурвасыг бичлээ. Юуны өмнө тантай танилцах хүсэлтэй байна. Тэгээд таныг зөвшөөрвөл аль болох түргэн, өнөөдөр маргааш ч хамаагүй, таны лекцийг сонсож эхэлмээр байна. 

Миний хүсэлтийг ёсоор болгож зөвшөөрнө гэдэгт итгэж

мэхийн ёсолсон Сувдаа

2013 оны 1 дүгээр сарын 15



第2课　Хоёрдугаар Хичээл

2.4 Унших сэдэв

МАНАЙ СУРГУУЛИЙН НОМЫН САН

Сайн байцгаана уу? Та бүхнийг Бээжингийн Их Сургуулийн номын санд морилж байгаад их баярлаж байна. Манай номын сан сургуулийн хашааны төв дунд оршдог, манай орны хамгийн эртний түүхтэй бөгөөд орчин үеийн шинэ маягийн номын сангуудын нэг мөн. 

Манай сургуулийн номын сан анх 1912 онд баригджээ. Манай номын сан хуучин, шинэ хоёр хэсэгтэй бөгөөд 1975, 1998 онд тус тус баригдав. Энд орчин үеийн янз бүрийн ном бичиг, сонин сэтгүүл байхаас гадна эртний ховхр нандин номууд ч байна. Бас англи, орос, герман, франц, япон зэрэг гадаад хэлээр нийтлэгдсэн ном олон байдаг. Манай номын сан одоо зургаан сая таван зуун мянган номтой, дөрвөн мянга гаруй уншигчийн суудалтай, хэмжээгээрээ Ази тивийн их дээд сургуулиудын хамгийн том номын сан болсон юм. 

Манай номын санд уншлагын танхим хэд хэд бий. Эдгээр танхимын зарим нь багш нарынх, зарим нь оюутных байдаг. Юм их мэдье гэвэл ном их унших хэрэгтэй. Одооноос гэртээ интернетэд ороод, манай номын сангаас ном захиалж, хугацаа сунгуулах боломжтой боллоо. Манай номын санд дахин дахин ирж байгаарай. 



第3课　Гуравдугаар Хичээл

3.4 Унших сэдэв

ХАДАГ-АРИУН СЭТГЭЛИЙН БЭЛГЭДЭЛ

Монголчууд хадгийг эрхэмлэн ариун цагаан эдийн дээж гэж хүндэлсээр иржээ. Монгол хүн зочин угтах, баярын ерөөл дэвшүүлэхэд алд цэнхэр хадаг, мөнгөл аягатай сүү барьдаг уламжлалтай. 

Хадаг XIII (арван гуравдугаар) зууны үед Энэтхэгт үүсээд Төвд, Хятадаар дамжин монголд нэвтэрчээ. Хамгийн бага хэмжээний хадаг 24-28 (хорин дөрвөөс хорин найман) см, дунд хэмжээний хадаг нь 140-148 (нэг зуун дөчөөс нэг зуун дөчин найман) см, том хэмжээний хадаг нь 338-358 (гурван зуун гучин наймаас гурван зуун тавин найман) см орчим байдаг. 

Хадаг барьдаг нь ариун сайхан сэтгэл, гүн хүндэтгэлээ илэрхийлж байгаа хэрэг. Авч байгаа хүн хоёр гардан хүндэтгэн тосч аваад 3 нугалж эвхээд өвөртөлдөг. 



第4课　Дөрөвдүгээр Хичээл

4.4 Унших сэдэв

МУЗЕЙ, ҮЗЭСГЭЛЭН

Та Улаанбаатарт очвол олон сонин сайхан музей, үзэсгэлэн үзэж болох юм. Жишээлбэл: Байгалний түүхийн музей, Улаанбаатар хотын музей, Түүхийн музей, Богд хааны ордон музей, Чойжин ламын сүм-музей зэрэг их сонин музейнүүд бий. Улаанбаатарын үзэсгэлэнгийн танхимуудад бараг сар бүр янз бүрийн сэдэвтэй үзэсгэлэн гардаг. Нэг сарын өмнө ардын уран бүтээлийн үзэсгэлэн гарсан. Саяхан залуу зураач нарын бүтээлийн үзэсгэлэн гарсан байна. Бид саяхан Дүрслэх урлагийн музей үзэв. Тэнд голдуу монголын урлагийн хуучин, шинэ бүтээл байсан. Орчин үеийн монгол зураач нарын олон сонин зураг үзлээ. 

Бид тэр музейн бүх танхимаар орсон. Музейн тайлбарлагч хүүхэн их л сайхан тайлбарлаж байв. Бид монгол хэлэнд сайнгүй болохоор их юм мэдэж чадсангүй. Монгол хэлэнд сайн болоод дахин үзнэ. Гэвч бид энэ музейгээс гарахад музейн эрхлэгч "манай музейд дахин дахин ирж байгаарай" гэж урив. 



第5课　Тавдугаар Хичээл

5.4 Унших сэдэв

ДӨРВӨН УЛИРАЛ

Хавар, зун, намар, өвлийг жилийн дөрвөн улирал гэдэг. Монгол орон жилийн дөрвөн улиралтай. Хавар салхи их салхилна. Хавар болоход (болохлоор) цас мөс хайлж, цэцэг ногоо ургаж, дулаан орноос нүүдлийн шувууд ирдэг. Хавар мал төллүүлэх, үр тариа, хүнсний ногоо тарих их ажил байдаг. 

Зун аянгатай, цахилгаантай, салхитай бороо ордог. Зуны агаарын хэм заримдаа гучаас гучин таван хэм (30°-35°) хүрдэг. Зуны өдөр урт, шөнө нь богино. Зун нар их гарна. Зун болоход айлууд зусланд гардаг. Сургуулийн сурагч оюутан амардаг. Оюутны зарим нь дадлагад гавч, зарим нь пүүс, компанид очиж ажилладаг. 

Намар жимс, үр тариа, хүнсний ногоо боловсорч, ургац хураах их ажил гардаг. Өвс ногоо шарлана. Намрын сүүл сард ус хөлдөж эхэлнэ. 

Өвөл цас орж, уул, тал цагаан өнгөтэй болно. Монгол орны өвлийн дундаж хүйтэн хорин таваас гучин хэм (25°-30°) байдаг. Өвөл болохтой зэрэг малчин ардууд өвөлжөөндөө буудаг. 



第6课　Зургадугаар Хичээл

6.4 Унших сэдэв

БЭЭЖИНД ТАВТАЙ МОРИЛНО УУ

Бээжин хот Хятад улсын Хуабэй талын хойд хэсэгт, далайн түвшнээс дээш 43.5 метр өндөр газар оршдог, БНХАУ-ын нийслэл юм. Бээжин бол БНХАУ-ын улс төр, эдийн засаг, соёл, боловсрол, шинжлэх ухааны төв хот, одоо 20 сая гаруй хүн амтай. Бээжин бас эртний хот мөн, 3000 гаруй жилийн хотын түүх, 850 гаруй жилийн нийслэлийн түүхтэй. Дээр үед тус хотыг Жи, Янь, Южоу, Даду, Бэйпин гэх мэт олон янзаар нэрлэж байжээ. Мин улсын үед Бээжин гэж нэрлэж эхэлсэн, харин олон удаа нэр нь өөрчлөгдөж байв. 1420 онд барьж эхэлсэн, 720 мянган квадраг метр талбайтай, дэлхийд хамгийн том, бүрэн үлдсэн Хааны ордон Бээжингийн төвд бий. Үүнээс гадна Ихэюань цэцэрлэгт хүрээлэн, Тэнгэрийн сүм, Түмэн газрын Цагаан хэрэм зэрэг нийт 7300 гаруй эртний дурсгалт соёлын газрууд байдаг. 

Бээжин хотын олон нийтийн зам тээвэр их хөгжсөөр байгаа юм. Метро нь Бээжин хотын хамгийн шуурхай тээврийн хэрэгсэл мөн. Нийтийн автобусны шугам хотын арав гаруй дүүргийг бүрэн холбосон, хамгийн хямд тохиромжтой тээврийн хэрэгсэл болов. 

2008 оны зуны Олимпийн наадам амжилттай болж, Бээжин хот шинэ нүүр царайгаа олон түмэнд үзүүлсэн билээ. Шинээр барихад ч, хуучныг засварлахад ч улсаас их хөрөнгө зарцуулдаг. Өндөр өндөр байшин барилга, энд тэндгүй сүндэрлэн босч байна. 

Мянга сонссоноос нэг удаа үз гэдэг үг бий. Бээжинд тавтай морилж биеэрээ сонирхоно уу? 



第7课　Долдугаар Хичээл

7.4 Унших сэдэв

ЭМНЭЛЭГ

БИС-ийн оюутан багш нар сургуулийн эмнэлэгт үзүүлэх хуваарьтай байдаг. Урьд өмнө тус эмнэлэг манай сургуулийн хашааны дотор оршиж байсан бол одоо сургуулийн хашаанаас зүүн хойно байрладаг болжээ. Тус шинэ эмнэлэгт төрөл бүрийн мэргэжлийн эмч байхаас гадна өвчтөнийг хэвтүүлэн эмчлэх олон тасаг бий. Яаралтай үзүүлэх гэвэл түргэн тусламж дуудаж болно. Эндэхийн чих, хамар, хоолой, нүд, мэдрэл, мэс засал, дотор, эмэгтэйчүүд, гэмтэл, гэрлийн зэрэг тасаг нь 2, 3-р давхарт байдаг. Жил бүр багш оюутнууд энд ирж, эрүүл мэндийн үзлэг хийлгэдэг. Жишээ нь: цусны даралтаа хэмжүүлэх, нүдний хараагаа шалгуулах, шүдээ эмчлүүлэх, тариа хийлгэх, хагалгаа хийлгэх гэх зэргээр үйлчлүүлж болдог. Өвчтөн хүн эмчид үзүүлээд эм бичүүлж аваад 1-р давхарт байдаг эмийн сангаас жорын дагуу хуурай болон нунтаг, усан эм авч болно. Эмээ цаг тухайд нь уувал тустай. Тэнд бас халууны шил, тарианы хэрэгсэл, дусаагуур, жин, нүдний шил, тариа гэх мэт олон зуйл бий. Эмийн санч эмийг яаж хэрэглэхийг тодорхой зааж өгнө. Эм хэдий гашуун ч өвчинд ашигтай гэж хятадууд ярьдаг. Хүнд өвчин хүрлээ ч гэсэн эмээ сайн уугаад байвал тургэн эдгэрдэг шүү дээ. Мөн биеийн тамир сайн хийж байвал хүний бие эрүүл байх болно. 



第8课　Наймдугаар Хичээл

8.4 Унших сэдэв

ҮЙЛЧИЛГЭЭНИЙ ГАЗРУУД

Үйлчилгээний газруудад үсчин, зурагчин, гар утас засвар, гутал засвар, хими цэвэрлэгээ, цагчин, нүдний шил захиалга зэрэг хүний өдөр тутмын хэрэгцээг хангах газрууд орно. Энэ бүгд хүний сайн сайхан амьдралд тус болдог. Жишээлбэл, та үсчинд очиж үсээ сайхан засуулбал, олны дунд аятайхан харагдах болно. Зарим үед цаг тань эвдэрвэл, ажилдаа очих, хичээлдээ явах, хүнтэй уулзах гэх мэт маш олон юманд саад учирна. Тийм үед цагчин таны цагийг засаж өгдөг. Мөн паспортын болон том бага зураг хэрэгтэй болох, найз нөхөдтэйгөө хамт дурсгал болгож, зураг авахуулахад зурагчин хүн тус хүргэдэг. Ер нь үйлчилгээний газрын улс хүнд байнга тус хүргэж байдаг билэз. 

Манай сургуулийн төв хэсэгт үйлчилгээний төв олон бий. Тэдгээрээс нэгий нь та нарт танилцуулъя. “Бөөши” гэдэг төв “И -юань”-ийн зүүн хойно бий. Тэнд гар утас засвар, гэрэл зургийн студи, үсчин, зурагчин, гутал засвар, хими цэвэрлэгээ гэх мэт олон төрлийн үйлчилгээний газар байдаг. 

Шинэ семестр эхлээд хоёр сар боллоо. Манай ангийн Бат үс засуулмаар болжэз. Хэд хоногийн өмнө бас гар утсаа эвдчихсэн учир гар утсаа ч гэсэн засуулъя гэж бодоод үйлчилгээний төв рүү явлаа. Бат бас нүдний шилний газраар орж дэгжин нүдний шил захиалъя гэж нэлээд мөнгө авч гарлаа. 

Үсчингээр орвол үсчингүүд үс засаж, сахал хусаж, үс будаж байх бөгөөд хайчаар хайчилж, самаар самнаж, цахилгаан машинаар машиндаж, үсний тос, үнэртэй ус түрхэж харагдана. Бат үсээ засуулж тослуулаад, гар утас засварын газарт очлоо. Гар утас засварын газарт ч гэсэн оюутнууд янз бүрийн брэндийн гар утсыг засуулж байна. Бат ухаалаг гар утсаа засуулаад интернэтэд орж чадах боллоо. Дараа нь улаан өнгөтэй нүдний шил захиалж урьдчилгаа мөнгөө өгөөд, замдаа гэрэл зурагчнаар орж, зураг авахуулчихаад эргэж ирлээ. Энэ бүтэн сайн өдөр Бат их юм хийж амжив. 



第9课　Есдүгээр Хичээл

9.4 Унших сэдэв

МОHГOЛЫH СУPГУУЛЬ

Монголын сургууль олон төрөл зүйлд хуваагдана. Бага сургууль, дунд сургууль, тусгай мэргэжлийн коллеж, дээд сургууль, их сургууль гэх мэт. Монгол хүүхэд 7 настайдаа сургуульд ордог. Жишээлбэл, 2000 онд төрсөн хүүхэд 2007 онд сургуульд орох ёстой. 

Бага сургуулийг төгсөөд дунд сургуульд орно. Наймдугаар анги төгсгөсөн хүүхдийн зарим нь коллежид ордог. Зарим нь есдүгээр ангид суралцана. Наймдугаар ангийн боловсролтой хүнийг бүрэн бус дунд боловсролтой гэнэ. Арван нэгдүгээр анги төгсгөсөн хүнийг бүрэн дунд боловсролтой гэнэ. Наймдугаар анги төгсгөсөн хүүхдэд гэрчилгэз өгнө. Аравдугаар анги төгсгөсөн хүүхэд дунд боловсролын аттестат авна. Бүрэн дунд боловсролтой хүн их, дээд сургуульд орж суралцах эрхтэй. 

Коллеж бас олон зүйл байж болно. Жишээлбэл, худалдааны, төмөр замын, багшийн, анагаахын, хөдөө аж ахуйн, барилгын, холбооны, эдийн засгийн гэх мэт. Коллеж төгсгөсөн хүн тусгай дунд боловсролтой болно. Дээд сургууль төгсгөсөн хүн бакалавр гэдэг бүрэн бус дээд боловсролтой болно. Их сургуулийн оюутан 4 жил суралцсаны дараа бас бакалавр болно. Их сургуулиуд бол дахиад 2-3 жил суралцуулсны дараа магистр гэдэг бүрэн дээд боловсрол олгодог. 

Монголд их дээд сургууль олон бий. МУИС (Монгол Улсын Их Сургууль), Анагаах ухааны их сургууль, Хөдөө аж ахуйн их сургууль, Шинжлэх ухаан технологийн их сургууль, Хүмүүнлэгийн их сургууль гэх зэрэг. МУИС-д олон салбар, тэнхим, сургууль (хурээлэн) байдаг. Тэрний нэг нь Монгол хэл соёлын дээд сургууль. Бид Монголд очвол тэнд суралцана. 

Их сургууль бол төрөл бүрийн эрдэм ухааны сургалт явуулдаг төдийгүй эрдэм шинжилгээний их ажил явуулдаг. Тийм болохоор Монгол Улсын сургалт-эрдэм шинжилгээний хамгийн чухал төв нь болно. МУИС-д одоо 10000 орчим оюутан суралцаж байна. Тэдний дотор гадаадын цөөхөн орны оюутан бий. МУИС бас гадаадын олон орны их сургуулиудтай сургалт-эрдэм шинжилгээний хамтын ажиллагаа явуулж эрдэм шинжилгээний зохиол, ном хэвлэл солилцож байдаг. 



第10课　Аравдугаар Хичээл

10.4 Унших сэдэв

ӨДРИЙН ТЭМДЭГЛЭЛИЙН ХУУДАСНААС

2013 оны … сарын …-ны өдөр

(Маш нууц)

Өнөөдөр ямар сайхан өдөр вэ? Бас дээр нь хүсээд байсан хүнтэйгээ гэнэгүй явж байгаад танилцсан өдөр! Хуучин би түүнийг танихгүй боловч бодоод л баймаар байдаг асан (байдагсан). “Мөрөөдөхөд мөнгө төлдөггүй” гэдэг үг бий ч, одоо бодвол өөрийгөө л дэмий хуурч байжээ гэж хэлмээр юм уу? Харин өнөөдрөөс эхлээд, бодол маань мөрөөдлийг бус бодитой зүйлийг бодох боллоо. 

Түүнийг номын санд сууж байхыг нь хараад л суумаар байж билээ. Тэгээд ч хараад л суудаг байсансан. Багшийн уншаарай гэсэн номыг тавиур дээрээс аваад эргэтэл түүнтэй халз тулгарав. Тэр бас өнөөдөр л унших ёстой байсан гэнэ. Ямар азаар тэр ном хоёр хувь байсангүй вэ? Тэгээд танилцаж, хамт суун номоо хамт уншиж тэмдэглэл хийлээ. Дараа нь мөхөөлдөс идэж бага сага юм ярилаа. Цаг ямар хурдан өнгөров өө? Болдогсон бол хамт суугаад л баймаар байлаа. Даан ч… Ингэж өнөөдөр багш ном хоёр бид хоёрыг танилцуулжээ…



第11课　Арван Нэгдүгээр Хичээл

11.4 Унших сэдэв

МОHГОЛЫH ХООЛ ХҮHС

Монгол малчин хүмүүсийн хоол хүнс нь их сонин. Ер нь монголчууд хоолны нарийн дэглэм барьдаггүй. Гэхдээ ундаа зохицуулаад л идэж уудаг юм. Өглөө, үдийн цай уухаа унд уух, орой хоол идэх гэж ярьдаг. 

Унд гэдэг нь цай, хярам, сүү, айраг зэргийг заадаг юм. Ундны гол юм нь цай. Цай нь сүүтэй ба хар цай байна. Сүүтэй цайнд ус, сүү, хуурай цай, давс, шар тос (жич, хийцтэй цай хийвэл дээр нь гурил, будаа) зэрэг олон зүйл ордог бол хар цайг ус, давс, хуурай цай хийж болгодог. Харин усан дээр сүү хийж буцалгавал хярам болдог. Бас давс хийж болно. Хярмыг голдуу хүүхдүүд уудаг. 

Монгол хүн нэг, хоёрдугаар хоол гэж тус туст нь ялган хийж олон аяга, таваг хэрэглэдэггүй. Хоол нь олон янз байна. Жишээлбэл, гурилтай шөл, бүхэл мах, бууз, хуушуур, цуйван, гурил гэх мэт. 

Монголчуудын хамгийн их иддэг хоол бол “гурилтай шөл” юм. “Гурилтай шөл” хийхэд эхлээд махыг жижиг хөшиглөн усанд хийж буцалгана. Тэгээд гурилыг усаар зуурч хавтгайлан элдээд нарийн нарийн хэрчиж, буцалж байгаа шөлөн дээрээ хийж дахин буцалгаад, давс, сонгино хийнэ. Ингээд л хоол бэлэн болж, хүн бүрт аяга аяганд нь хийж өгнө. 



第12课　Арван Хоёрдугаар Хичээл

12.4 Унших сэдэв

ТООНЫ БЭЛГЭДЭЛ

Монголчууд хоёр, гурав, тав, найм, ес, арвын тоонуудыг их бэлгэшээдэг. Харин нэг, долоогийн тоог муу гэж үздэг.

Нэгийн тоо: 

Нэгийг бэлгэшээдэггүй. “Ганц мод гал болдоггүй, ганц хүн айл болдоггүй” гэсэн үт байдаг. Хунд нэг юм бэлэглэдэггүй. 

Ноёрын тоо: 

Хоёрын тоо бол хосыг илэрхийлдэг. Хүмүүс хосоороо амьдардаг. Бүх юм сайн муу, сайхан муухай, урт богино, өмнө хойно, хар цагаан гэх мэт хоёр талтай байдаг. Тэгэхлээр хоёрын тоо бол амьдралын чухал хууль гэж хэлж болно. 

Гурвын тоо: 

Монголын аман зохиолд “Ертөнцийн гурав” гэж байдаг. Ертөнцийн гуравт “Саргүй шөнө нэг харанхуй, Эрдэмгүй хүн нэг харанхуй, Хоньгүй хот нэг харанхуй” гэх мзтээр ертөнцийн үнэнийт өвөрмөц илэрхийлсэн байдаг. Эх, эцэг, үр гурав, үндэс, мөчир, нахиа гурав гэж ертөнцийн холбоог гурваар харуулдаг. Мөн Буддын шашинд Гурван амьдралын (Бурхны, тамын, одоогийн энэ амьдрал) тухай өгүүлдэг. Гурвыг бэлгэддэг учраас гурван гурвын есийг бэлгэддэг. 

Тавын тоо: 

Таван хошуу мал, таван мэдэрхүй, таван тансаг идээ зэрэг зүйлүүдийг их эрхэмлэдэг. 

Долоогийн тоо: 

Долоогийн тоо хамгийн муу тоо юм. Монгол үлгэр, домогт долоон хонхор, долоон

дээрэмчин, долоон хар ямаа, долоон хулгайч, долоон хожгор гэх мэт долоогийн тоотой юм, хүн эсрэг талын дүр байдаг. Монголчуудын дунд “Долоо дордож найм сэхдэг” гэсэн зүйр цэцэн үг байдаг. 

Наймын тоо: 

Хүндтэй найман тахил байдаг. Мөн наймыг наашлахын найм гэдэг. 

Есийн тоо: 

Есийн тоотой холбоотой олон зүйл байдаг. Есөн эрдэнэ (алт, мөнгө, сувд, зэс, оюу, тана, номин, шүр, ган) гэж байдаг. Хүйтний есөн ес наян нэгэн хоног (12-р сарын 22-ноос эхэлдэг), есөн мэнгэ, цацлын есөн нүх гэж байдаг. Дээр үед баячууд есөн цагаан тэмээ, есөн цагаан морь нэг нэгэндээ бэлэглэдэг байжээ. Есөн цагааны бэлэг хамгийн хүндэтгэлтэй бэлэг байжээ. 

Монголчуудын хувьд тэгш, сондгой тоо их учиртай. Тэгш тоотой өдөр хурим найр хийдэг. Сондгой тоотой өдөр хүн оршуулдаг. 



第13课　Арван Гуравдугаар Хичээл

13.4 Унших сэдэв

ӨНГӨНИЙ БЭЛГЭДЭЛ

Монгол ёс заншилд өнгө их чухал. Ямар нэг ёслолд ороцох, хувцас хийж өмсөх, хүнд бэлэг өгөх зэрэгт өнгийт их анхаардаг. Үндсэн өнгөнүүдээс цагаан, хөх, улаан, шар, ногоон, хар өнгийг бэлэгшээж иржээ. Эдгээр өнгөнүүдээс цагаан өнгийг илүү бэлэгшээдэг. 

Цагаан өнгө бол сайн сайхан, ариун нандин бүхний бэлгэ тэмдэг болдог. Сүү, цагаан идээ бол дээд идээ юм. Хүний сайхан сэтгэлийг цайлган цагаан гэж үздэг. Эрт дээр цагт монголчууд цагаан сараар цагаан хувцас өмсч, цагаан морь унаж, цагаан хоол иддэг байжээ. Энэ нь шинэ оноо аз жаргалтай сайхан он байхыг бэлгэдэж байгаа хэрэг юм. Шинэ оны эхний сарыг цагаан сар гэж нэрлэдэг. Цагаан өнгөтэй юм хүнд бэлэглэх хамгийн сайн. 

Улаан өнгө бол гал голомтын бэлгэдэл. Улаан өнгө халуун дулаан, хүч чадал, хайрын өнгө юм. Жаргалтай хүний хацар улаан гэж ярилцдаг. 

Шар өнгө бол лам нарын дээдэлдэг өнгө юм. Энэ өнгө нь багш шавийн хоорондох харилцааны бэлгэ тэмдэг юм. Шавь нь багшдаа шар өнгийн хадаг барьдаг. 

Ногоон өнгө бол газар дэлхий, өвс ногоо, ой модыт бэлгэддэг. Мөн өсөн үржихийг бэлгэддэг. 

Хөх өнгө бол тэнгэрийн онгө болохоор монголчууд шүтдэг. Тэнгэр цэлмэг, мөнх настай учраас улсаа тийм байгаасай гэж хүсч “Хөх Монгол” гэж нэрлэсэн түүхтэй. 

Хар өнгө бол гашуудал, муу муухайн илэрхийлэл юм. Хар санаа, хар сэтгэл, хардлага гэж хэлдэг. Гэхдээ ердийн амьдралд хар өнгийг бас дандаа муу муухай гэж үзэж байсангүй. Энгийн хүнийг лам хүнээс ялгахын тулд хар хун гэж хэлдэг. Мөн гэрийн эзнийт хар хүн гэж хэлдэг нь муу гэсэн үг биш юм. Хар өнгийн юм хүнд бэлэглэдэггүй. Бэлэглэх хэрэгтэй бол дээр нь цагаан юм тавьж өгдөг. 



第14课　Арван Дөрөвдүгээр Хичээл

14.4 Унших сэдэв

МОНГОЛ БИЧИГ, ҮСГИЙН ТҮҮХ

Монголчуудын өвөг дээдэс анх дээсэн бичиг хэрэглэж байжээ. Дээсийг янз бурээр зангидан дохио болгон харилцаж байв. Чулуу, модон дээр янз бүрийн дүрс сийлж, санаагаа илэрхийлж байв. Хожим дүрсүүд нь авиа тэмдэглэх үсэг болтлоо хөгжжээ. 

Чингис хаан Тататунгаа гэдэг хүнийг урин авчирч уйгаржин бичгээс үндэслэсэн монгол бичиг зохиолгож, төрийн бичиг болгон хэрэглэж байв. Хубилай хаан Пагва гэдзг ламар дөрвөлжин бичиг зохиолгож, 1269 онд зарлиг гарган төрийн албан ёсны бичиг болгожээ. Сургуулиуд байгуулж, дөрвөлжин бичгийг хүмүүст зааж байсан боловч зөвхөн хааны ордныхны хүрээнээс гарч чадаагүй учраас аажмаар мартагджээ. 1648 онд Намхайжамц гэдэг хүн уйгаржин бичигт тулгуурлан тод үсгийг зохиосон байна. “тод” гэж нэрлэсний учир нь уйгаржин бичигт адил үсгээр тэмдэглэгддэг авиануудыг цэг, тэмдэг ашиглан ялгаж тодорхой болгосон явдал юм. 

Монгол улсад 1921 онд хувьсгал ялсны дараа төрөөс бүх хүмүүсийг монгол бичиг, үсэгт сургах ажлыг зохион байгуулж эхэлжээ. 1925 онд хүмүүсийг бичиг үсэгт сургах тусгай хороо байгуулагдаж, олон сургууль байгуулжээ. 1930 онд латин үсгийг туршилтын журмаар авч хэрэглэсэн боловч тэр үед өргөн дэлгэрч чадаагүй юм. 1941 оны 3-р сарын 25-нд монгол бичгийг кирилл үсгээр солих албан ёсны шийдвэр гарчээ. 1945 оны 5-р сарын 8-ны тогтоолоор бүх хэвлэл, төрийн хэргийг шинэ үсгээр явуулах болжээ. Шинэ үсэг заах ажил эрчимтэй явагдаж, 1957 оны эцэс гэхэд бүх хүмүүсийн 93,4% (хувь) нь бичиг үсэгтэй болсон байна. 

Одоогоор манай улсын Өвөр Монголд хэрэглэгдэж буй монгол бичиг нь даруй уйгаржин монгол бичигийг удаан хугацаагаар боловсруулан сайжруулсаар ирсэн бичиг үсэг мөн болно. 



第15课　Арван Тавдугаар Хичээл

15.4 Унших сэдэв

ШАНХАЙ ХОТ

Шанхай хот Хятад улсын зүүн өмнөд хэсэг Шар тэнгисийн эрэг дээр оршдог. Шанхай нь далайн зөөлөн дулаан уур амьсгалтай, зун нь их халуун, өвөл нь дулаавтар. Жилд дунджаар 1100 мм хур тунадас ордог. 6-9 дүгээр сарыг борооны улирал гздэг бөгөөд энэ үеэр далайн хар салхины нөлөө ихэсдэг. 

Хөх мөрний нэг цутгалан болох Хуанпу мөрний хоёр эрэг дээр байгуулагдсан энэ хотын баруун дүүргийг нь Пуси, зүүн дүүргийг нь Пудун гэдэг. Пудун дүүргийг 1990-ээд оныь эхээр эдийн засгийн тусгай бүс болгохоор шийдвэрлэснээс хойшхи богино хугацаанд хятадын хамгийн хөгжилтэй газрын нэг болжээ. Энд “Дорнын сувд” нэртэй 468 метр өндөр телевизийн цамхаг босгосон нь өндрөөрөө Азид хоёрдугаарт, дэлхийд гуравдугаарт орж байна, Цамхаг нь нэг цагт нэг бүтэн эргэдэг. Эндээс хотын бүх дүүрэг харагддаг аж. 

Шанхай нь хятадын хамгийн том аж үйлдвэрийн төвлөрсөн хот бөгөөд энд хар ба өнгөт төмөрлөг, усан онгоцны үйлдвэрлэл, цахилгаан техник, цахим компьютер, нэхмэл сүлжмэлийн ба бусад хөнгөн хүнсний үйлдвэр, гар урлал амжилттай хөгжиж байна. Сүүлийн жилүүдэд эрчимтэй хөгжин Цэцэглэсэн Пудунгийн эдийн засгийн бүс нь Шанхай хотын үйлчилгээ, үйлдвэрлэл, худалдааны гол төв юм. 

Шанхай хотод 2006 оны байдлаар дэлхийн 116 орны аж ахуйн нэгжийн нийт 13.8 тэрбум ам. долларын хөрөнгө оруулсан 4091 төсөл хэрэгжиж байна. Жилд гурван удаа ургац авдаг газар тариалангаас гадна ойн аж ахуйн, мал аж ахуй, шувуу, загасны аж ахуй төрөлжин хөгжсөн. 

Шанхай нь Хятадын нийгэм, эдийн засгийн хөгжилд чухал байр суурь эзэлдэг бөгөөд Хятадын хүн амын 1 хувь, газар нутгийн 0,06 хувийг эзэлдэг боловч улсын төсвийн орлогын 1/8, далайн боомтын импорт, экспортын нийт хэмжээний 1/4—ийг гүйцэтгэж байна. 

Шанхай хот нь Хягаддаа төдийгүй бүс нутаг, дэлхийн хэмжээнд банк, санхүү, бизнесийн томоохон төв мөн. Өнөөдөр тус хот нь 49 орны 65 хоттой найрамдалт харилцаатай хамтран ажиллаж байна. 
