第12课　Арван Хоёрдугаар Хичээл

12.4 Унших сэдэв

ХИЧЭЭЛ ДЭЭР

Сайн байна уу? Би Бээжингийн Их Сургуулийн оюутан. Би хятад хүн. Энэ бол миний найз Бат. Тэр бас хятад хүн. Бид хоёр шинэ оюутан. Одоо монгол хэл сурч байна. Монгол хэл хэцүү биш, амархан. 

Одоо монгол хэлний хичээл хийж байна. Өдөөдөр шинэ хичээл үзнэ. Энэ хичээл нилээд хэцүү байна. Шинэ үг олон. Багш самбар дээр шинэ үг бичиж байна. Багш хичээл тайлбарлаж байна. Бид анхааралтай сонсож байна. Багш хичээл уншиж байна. Бид дагаж уншиж байна. Хичээл дээр бид янз бүрийн дасгал хийнэ. 



第13课　Арван Гуравдугаар Хичээл

13.4 Унших сэдэв

МАНАЙ АНГИ

Манай сургуульд олон анги бий. Тэнд таван давхар байшин байна. Манай анги тавдугаар давхарт нь байдаг. Манай анги том биш, гэвч дулаахан, цэвэрхэн, саруулхан. 

Ангид олон сайхан ширээ сандал байдаг. Багшийн ширээ сандал энд байна. Багшийн ширээн дээр проектор байна. Бас компьютер, залгуур, ном, шохой байна. Оюутны ширээ сандал тэнд байдаг. Оюутны ширээн дээр ном, дэвтэр, хавтэр, хавтас, үзэгний сав бий. 

Манай аигид гурван цонх бий. Ангийн зүүн хананд самбар өлгөөтэй. Энэ бол самбарын алчуур. Самбарын дээр нэг ханын цаг байна. Энэ бол Монгол Улсын газрын зураг. Хаалга тэнд байна. Түүний дэргэд хоёр өлгүүр байна. Манай анги сайхан тохилог. 

Манай ангид найман оюутан хичээллэдэг. Эрэгтэй оюутан гурав, эмэгтэй оюутан тав бий. Бид нэгдүгээр курсийн оюутан юм. 



第14课　Арван Дөрөвдүгээр Хичээл

14.4 Унших сэдэв

ОЮУТНЫ БАЙР

Манай оюутны байр их сургуулийн хашааны дотор байдаг. Бид оюутны байрны 2-р (хоёрдугаар) давхарт суудаг. Манай өрөө жижиг. Бид дөрвүүлээ суудаг. Манай өрөө нэг цонхтой, нэг жижигхэн тагттай. Цонхонд хөх хөшигтэй. Манай өрөөнд ор, бичгийн ширээ, тавиур, хувцасны шүүгээ бий. 

Ширээн дээр компьютер, ширээний гэрэл, жаазтай зураг бий. Манай нэг тавиур дээр бидний хичээлийн хэрэгсэл: ном, сурах бичиг, толь бичиг байдаг. Нөгөө тавиурт бидний хоол ундны хэрэгсэл: аяга, савх, халбага, бас саван, шүдний сойз зэрэг зүйл бий. Манай өрөөнд буйдан (диван), телевиз (зурагт) байхүй. 

1-р давхарт нийтийн халуун ус, угаалгын машин бий. Оюутны байрны хажууд банк, шуудан, интернет кафе, супермаркет, гуанз, номын дэлгүүр оршдог. Манай байр тохилог. Бид тавтай сайхан амьдарч байна. Бид оюутны байранд үнэ төлбөлгүй суудаг. 



第15课　Арван Тавдугаар Хичээл

15.4 Унших сэдэв

ГАРИГ

Өнөөгийн монголчууд долоо хоногийн эхний өдрийг Даваа гариг, хоёр дахь өдрийг Мягмар гариг, гурав өдрийг Лхагва гариг, дөрөв дэх өдрийг Пүрэв гариг, тав дахь өдрийг Баасан гариг, зургаа дахь өдрийг Бямба гариг, долоо дахь өдрийг Ням гариг гэдэг. Бямба гаригийг хагас сайн өдөр гэж хэлнэ. Яагаад гэвэл энэ өдөр хүмүүс хагас амарч, хагас ажилладаг байсан. Одоо бол энэ өдөр амралтын өдөр. Ням гаригийг бүтэн сайн өдөр гэдэг. Энэ өдөр хүмүүс бүтэн амардаг. Тэгээд бүтэн сайн өдөр гэдэг болжээ. 

Харин эртний монголчууд өдрийг Саран өдөр, хоёрдахь өдрийг Гал өдөр, гуравдахь өдрийг Усан өдөр, дөрөвдэх өдрийг Модон өдөр, тавдахь өдрийг Төмөр өдөр, хагас сайн өдрийг Шороон өдөр, бүтэн сайн өдрийг Наран өдөр гэж таван махбодын нэр дээр Нар, Сар хоёрыг нэмж хэрэглэж байжээ. 



第16课　Арван Зургадугаар Хичээл

16.4 Унших сэдэв

ГЭР БҮЛ

Манайх ам бүл тавуулаа суудаг юм. Аав маань тогооч хүн. Ээж багш. Аав ээжээс ах. Ээж ааваас тав дүү. Нуруугаар бол ээж ааваас арай намхан. Намайг Эрдэнэ гэдэг. Би айлын дунд хүүхэд. Би 1998 оны 3-р сарын 10-нд төрсөн. Одоо арван найман настай. Би их сургуулийн нэгдүгээр ангийн оюутан юм. Миний эгч ээж шиг багш болсон. Эгч минь өндрөөрөө ээж шиг, харин ээжээс туранхай. Тэр надаас дөрөв эгч. Миний охин дүү дунд сунд сургуулийн сурагч, надаас тав дүү. Дүү минь манай гэрт хамгийн намхан нь. 

Миний аав нэг ресторан нээсэн. Тэр ресторан эндээс хол биш, ойрхон. Манай гэрээс зүүн тийш нэг цагаан хаалга байгаа. Ресторан тэр цагаан хаалганы цаана байдаг юм. Та манай ресторанд өөртөө үйлчилж болно. Манай ресторан өглөө 10 цагаас оройн 9цаг хүртэл ажилладаг. Манай ресторан хуушуур, банш, цуйван, гурилтай шөл зэрэг монгол хоолтойгоос гадна европ, азийн олон төрлийн хоолтой. Та европ, азийн хоолноос захиалаад идэж болно. Баарнаас төрөл бүрийн шар айраг авч болно. 



第17课　Арван Долдугаар Хичээл

17.4 Унших сэдэв

ХУВИЙН ЗАХИДАЛ

Эрхэм хүндэг аав, ээж минь, амар сайн сууж байна уу? 

Муу хүүгийнх нь бие сайн, хичээл ном хэвийн. Өнөөдөр та нараасаа захиа аваад энэ хариу захиаг бичиж сууна. 

Бээжинд ирээд хагас жил боллоо. Монгол хэл жаахан хэцүү боловч сонирхолтой байна. Одоо бид монгол хэлээр бага сага ярьдаг боллоо. Манай ангид арван оюутан сурч байна. Тэд янз бүрийн (Шандунь, Шаньси, Хубей гэх мэт) мужаас ирсэн. Манай багшийг Байгалмаа гэдэг. Тэр их сайхан зантай сайн багш. 

Бээжин том сайхан хот мөн. Намар улам үзэсгэлэнтэй сайхан болж байна. Сургуулийн амралт дуусч, удахгүй хичээл эхэлнэ. 

Намрын амралтаараа би нэг найзынхаа хөдөө гэрт очиж долоо хоног амрав. Аав ээж нь ёстой сайн хүмүүс юм. Найз минь надтай олон сонин үзэсгэлэнт газраар явж их юм үзүүлсэн. Саяхан нэг удаа ангийн багш маань биднийг дагуулж зугаалгаар явсан юм. Би олон оюутантай танилцсан. Би энд сайн сууж байна. 

Хүндэтгэн ёсолсон: Тао Фү

2012 оны 10 дугаар сарын 7



第18课　Арван Наймдугаар Хичээл

18.4 Унших сэдэв

МОНГОЛ ОРОН

Монгол Улс бол Ази тивийн төвд оршдог. Монгол орон эх газрын эрс тэс уур амьсгалтай Хавар, зун, намар, өвлийн дөрвөн улиралтай. Монгол орон уудам их нутагтай. Малчин ардууд жилийн дөрвөн улиралд малаа маллаж амьдарна. Малын ашиг шим их. 

Монгол Улс хангай, тал хээр, говь, цөл хосолсон нутагттай. Нутгийн хойд захаас урд зах хүртэл 1250 километр. Баруун захаас зүүн зах хүртэл 2392 километр. Хилийн нийт урт нь 8158 километр. Монгол Улс хойд талаараа Оросын Холбооны Улс (ОХУ)-тай хил нийлдэг. Урд талаараа Бүгд Найрамдах Хятад Ард Улс (БНХАУ)-тай хил залгадаг. 

Монгол Улс 21 аймагтай. Аймаг нь сумаас, сум нь багаас бүрддэг. Одоо Монгол Улс 340 сум, 1671 багтай. 



第19课　Арван Есдүгээр Хичээл

19.4 Унших сэдэв

Миний нэр Дэлгэр. Би Бээжингийн Их Сургуулийн Гадаад хэлний дээд сургуулийн монгол хэлний дөрөвдүгээр ангийн оюутан. Хэдхэн долоо хоногийн дараа би сургуулиа төгсөх гэж байна. Миний найз охиныг Жаргал гэдэг. Тэр МУИС-ийн Гадаад хэлний дээд сургуулийн хятад хэлний ангид сурдаг. Тэр хагас жилийн өмнө Хятадад ирсэн юм. Тэр үед бид хоёр нэг жуулчны компанид хэлний дадлага хийсэн. Тэгээд бид танилцаж байлаа. Бид сайн найз болсон. 

Манай сургуулийн номын сан олон сайхан номтой. Тэнд бүх үйлчилгээ байдаг. Би уран зохиолын номд, миний найз охин түүхийн номд дуртай. Бид хоёр номын санд суух их дуртай. Би автобус, галт тэргэнд ном унших дургүй. Ядрахаараа бид цайны газарт орж сонин юм ярих дуртай. Би тамхи татах дургүй. Найз минь бас тамхи татах дургүй, харин бүжигт ёстой хорхойтой. 

Өнөөдөр бид хоёр номын санд удаан суулаа. Бас цайны газарт орсон. Найз минь надад кофе, өөртөө ундаа аваад: 

- Чи кофенд дуртай, би ундаанд хорхойтой, чи уран зохиол унших дуртай, би түүхийн ном унших хорхойтой гэж хэлэв. Би: 

- Чи сүүтэй кофенд дуртай байсан шүү дээ? гэхэд найз охин минь: 

- Би сүүтэй кофенд дургүй болсон. Одоо зөвхөн ундаанд л дуртай болсон гэж хэлэв. 



第20课　Хорьдугаар Хичээл

20.4 Унших сэдэв

ӨВЛИЙН АМРАЛТ

Бидний өвлийн амралт 1-р (нэгдүгээр) сарын 16-наас (арван зургаанаас) эхэлж 2-р (хоёрдугаар) сарын 28-нд (хорин найманд) дуусна. Би энэ хугацаанд сайн амарна. 

Энэ семестрийн туршид би гэрийн даалгавраа нягт нямбай хийдэг. Мэдэхгүй зүйлээ багшаасаа асуудаг. Хичээлээ тогтмол давтдаг. Одоо би монголоор жаахан ярьж чадна. Англиар илүү сайн ярьж чадна. Шалгалтанд би онд сайн дүн авлаа. 

Манай ангийн оюутны олонхи нь нутагтаа харьж амарна. Би ч бас нутагтаа явах гэж байна. Их сургуульд ирээд хагас жил боллоо. Аав ээжээ их санаж байна. Нутгаа их санаж байна. Нутагтаа ардын уламжлалт баяр цагаан сараа сайхан өнгөрүүлнэ. Гэрийнхэнтэйгээ хамт цагаан сарыг өнгөрүүлэх нь тун ч сайхан. 

Би зүүн хойт нутгийн хүн. Манай гэр зүүн хойт зүгийн нэгэн тосгонд байдаг. Би галт тэргээр нутагтаа шууд очиж чадахгүй. Эхлээд би галт тэргээр явна. Дараа нь автобусаар явах хэрэгтэй. Би 1-р сарын 17-ны билет авсан. Замдаа хорь гаруй цаг явна. Би гэртээ захидал явуулсан. Бас ээжтэйгээ утсаар ярьсан. Галт тэрэгний буудал дээр намайг тосох хэрэггүй гэж ээждээ хэллээ. 

Би биеийн тамир спортод дуртай. Өнгөрсөн хагас жилд зав чөлөө муутай тул өдөр бүр биеийн тамир хийдэггүй байв. Өвлийн амралтаараа биеийн тамир нэг сайн хийе гэж бодож байна. Би ууланд явж цанаар, мөсөн дээр тэшүүрээр гулгах төлөвлөгөө гаргав. Үүнээс гадна амралтаараа би интернетээр хүссэн зүйлээ хайж олж, тоглоом тоглоно. 

Миний найз Бат өчигдөр сүүлчийн шалгалтаа өгсөн. Би түүнд "завтай бол хоёулаа ууланд очиж цанаар гулгаж, ойд зугаалъя" гэж хэллээ. Бат дуртай зөвшөөрөв. 

Сайн амарвал* дараагийн хагас жилд сайн сурна. 

* -вал，-вэл，-вол，-вэл是蒙古语假定副动词的后缀，它们表示“如果（做某事）”的含义。这些后缀按照元音和谐律加在动词词干上。——编者注
